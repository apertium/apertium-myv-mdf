1	КОСА ВАНЯ?
2	Ваня мархта Марят садбересот. Тячи шиц пара, пяк лямбе. Исяк мондейне вастс пяк кельмоль! Сяльде Ванят-Марят ашесть лисеве ушу налхкома. Синь пяк кельгихть налхкомс, налхкихть фалу марса переса оцю кудть инголе.
3	Ваня -- кота кизоса ёмла цёраня. Стирсь сазорняц, сонь вете кизонц. Ванянь ули ёмла пинец, сонга тяни переса. Пиненять мяльс туй нят ийттнень мархта налхкомась. Сонга тяни пяк кенярди.
4	Маряньге пинец ули? Аяф, Марянь пинец аяф, сонь ули кискац. Кудса тяни кискась, уды.
5	Ванянь-Марянь тядяснон куд потса кискать мархта, тядяснон вальмава няй кода Ванят-Марят налхкихть. Ваня ласьконды вишкста сире, оцю шувта ваксс, сон кяши Марянь эзда. Содат мекс? Маря ащи озада, и кядьсонза пякстазень сельмонц. Сон мезьге аф няй, луви. Мес тяфтя тий? Аф Ваня мезе тий шувтть ваксса?
6	Налхкома. Мзярда Маря прядсыне лувоманц, сон варжакстай перьфпяли. Вешенды Ванянь: ков тусь? Няйть сонь?
7	Маря аф содасы коса Ваня. Кизефтни пинеть: "Тон Ванянь няйть?". Аф пинесь, кода содатама, аф машты корхтама! Тяфтя Марянь кизевфксоц ляды апак пандть. Ломанень кизевфксонц фалу лядыхть апак пандть, мзярда корхтайхть пине мархта!
8	Маря ванонды тядянц вальмянь пачк, тядяц рахай. Маря арьси, тона няезе ков Ваня тусь: "Аст мондейне коса Ваня!", стирсь пшкади тядянцты. "Аяф, Маря, аф маштови азомс тондейть коса сон!", мярьги тядяц. Пади, маряви, тядяц содай коса цёранясь, аш мялец азомс.
9	Маря ётай сяворня садбери. Сон пара мяльса мулезе Ванянь. Варжакстай шра алу, стулхнень алу, Ваня тоса аш. Маря вешенды эрь кува, аньцек Ваня сондейнза аф муви.
10	Меле маряй кашторф, кашторфсь эрьхти сире оцю шувтть фталда. Пади тя Ваня? Тага кашторф! Сон лац кулцонды. Тя аф нармонь, аф иля ракша. Тяни маряй лац. Тя Ваня и ули!
11	Меле няй ёмла кядня, Маря моли сяда малас, няй цёранять прянцка! Маря рахазевсь и мярьги: "Мон тонь муйхтень!". Синь кафцьке кенярдихть, молихть кудс, пингец сась ярхцамс мезьдовок и симомс аф ламня ведня!
