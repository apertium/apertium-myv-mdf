1	КОСА ВАНЯ?
2	Ваня мархта Марят садбересат. Тячи шиц пара, пяк лембе. Исяк мондейне вастс пяк кельмель! Сельде Ванят-Марят ашисть лисевть ушу налхкема. Синь пяк кельгихть налхкемс, налхкихть фалу марса переса оцю кудть инголе.
3	Ваня -- кота кизоса ёмла цёраня. Стирьсь сазорняц, сонь вете кизонц. Ванянь ули ёмла пинец, сон вок тяни переса. Пиненять мяльс туй нят ийттнень мархта налхкемась. Сон вок тяни пяк кенярди.
4	Марянь вок пинец ули? Аяф, Марянь пинец аяф, сонь ули кискац. Кудса тяни кискась, уды.
5	Ванянь-Марянь тядяснон куд потса кискать мархта, тядяснон вальмава няй кода Ванят-Марят налхкихть. Ваня ласьконды вишкста сире, оцю шувта ваксс, сон кеши Марянь эзда. Содаат мекс? Маря ашти озада, и кядьсонза пякстазень сельменц. Сон мезе вок аф няй, лови. Мес тяфтя тий? Аф Ваня мезе тий шувтать ваксса?
6	Налхкема. Мзярда Маря прядсыне ловоманц, сон варжакстай пярьфпяли. Вешенды Ванянь: ков тусь? Няйть сонь?
7	Маря аф содасы коса Ваня. Кизефтни пинеть: "Тон Ванянь няйть?". Аф пинесь, кода содатама, аф машты корхтама! Тяфтя Марянь кизевфксоц ляды *апак пандть. Ломанень кизевфксонц фалу лядыхть *апак пандть, мзярда корхтайхть пине мархта!
8	Маря ванонды тядянц вальмань пачк, тядяц рахай. Маря арьси, тона нязе ков Ваня тусь: "Азть мондейне коса Ваня!", стирьсь пшкади тядянцти. "Аяф, Маря, аф маштови азомс тондейть коса сон!", мярьги тядяц. Пади, маряви, тядяц содай коса цёранясь, аш мялец азомс.
9	Маря ётай сяворня #садбере. Сон пара мяльса *муевлизе Ванянь. Варжакстай шра алу, стулхнень алу, Ваня тоса аш. Маря вешенды *эрьва кува, аньцек Ваня сондейнза аф муви.
10	Меле маряй кашторф, кашторфсь эрьхти сире оцю шувтать фталда. Пади тя Ваня? Тага кашторф! Сон лац кулцонды. Тя аф нармонь, аф иля ракша. Тяни маряй парсте. Тя Ваня и ули!
11	Меле няй ёмла кядня, Маря моли *седе малас, няй цёранять прянц вок! Маря рахазевсь и мярьги: "Мон тонь муйхтень!". Синь #кафта кенярдихть, молихть кудс, пингец сась ярхцамс мезьдовок и симомс аф ламня ведня!
